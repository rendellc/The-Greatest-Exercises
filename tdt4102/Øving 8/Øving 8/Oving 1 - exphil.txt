Øvingsoppgave 1 – ex. Phil.  
Introduksjon
Under den vitenskapelige revolusjonen på midten av forrige millennium skjedde det en stor omveltning i verdensbildet, hvor det generelle konsensusset beveget seg fra Aristoteles’ teleologiske bilde til et mekanistisk bilde. I denne teksten vil jeg undersøke og sammenligne de to synene. Det fins mange historiske figurer med mye å si om det mekanistiske bildet, men jeg vil ha hovedfokuset mitt på Descartes. 
Det Teleologiske Verdensbildet
Substanser – stoff og form
Teleologi er en lære som baserer seg på årsaker og formål, men før vi kan begynne å se på det må vi forstå substanser. Fra Aristoteles’ verk Kategoriene har vi definisjonen:
«Substanser, i den sanneste og primære betydning, er det som verken kan sies om et objekt eller eksisterer i et annet objekt; …» (Dybvig & Dybvig, 2003, s. 68)
Alt av konkrete objekter, som fisker, mennesker og bord er substanser, mens «kald» for eksempel ikke er en substans fordi det ikke kan gis en selvstendig eksistens.  
Vi kan også snakke om individuelle trekk fordi i tillegg til felles stoff har objekter også et stoff som gjør dem til individer (Dybvig & Dybvig, 2003, s. 69). Pål og Espen har begge stoff som kan forbindes med det menneskelige, men Espen har en egen hjerne ol. og dette gjør Espen-mennesket til Espen-personen. 
Aristoteles deler fellestrekkene inn i to kategorier; vesentlige og uvesentlige trekk. De vesentlige trekkene kalles også for tingen form (Dybvig & Dybvig, 2003, s. 70). Formen er den helt grunnleggende funksjonen til tingen, så for mennesker ligger formen i tenkeevnen. 
Det finnes hverken noe rent stoff eller ren form. Det kan vi begrunne ved å innse at hvis vi har stoff, så må det være realisert i en enkeltting. For å ha enkeltting må stoffet også ha en form (Dybvig & Dybvig, 2003, s. 70). 
Realisering av form
Et viktig prinsipp i teleologi er realisering av form.  «Forandringer skjer med hensyn på formål» heter det i Dybvig & Dybvig. Tanken er at i en tings form ligger det også et mål. Det kan være at menneskene har et mål om intellektuell utfoldelse. Når målet er der vil tingen strebe etter å oppnå målet. For eksempel vil planten strebe etter å vokse.
Miljøet spiller også en stor rolle på en tings utvikling. Dersom en plante ikke får nok sollys vil den ikke kunne spire og vokse slik den ønsker. Potensialet blir da hemmet, men merk at det at potensialet blir hemmet betyr ikke at det er borte. Dermed kan det ikke sies at planten ikke vil bli en plante en dag. Dersom planten blir ødelagt en gang for alle, mister den sin opprinnelige form. Vi sier da at den har blitt tilintetgjort, fordi den har mistet sine vesentlige egenskaper og fått en ny form. 
Forandring